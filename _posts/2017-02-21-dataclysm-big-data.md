---
layout: post
title: ทำความรู้จักกับ Big data ผ่านหนังสือ Dataclysm - Love, Sex, Race and Identity
author: Titipata
description: "รีวิวหนังสือ Dataclysm - Love, Sex, Race, and Identity ข้อมูลจากโลกออนไลน์สามารถบอกอะไรเราได้บ้าง"
image:
  feature: post/dataclysm/dataclysm.jpg
tags: [data, big-data, data-science]
comments: true
date: 2017-02-21 17:07:00
---

## อารัมภบท

ในช่วงที่ผ่านๆมา เราได้ยินคนพูดถึง Big data กันมากขึ้นเรื่อยๆ ทั้งในสื่อ สิงพิมพ์ และอีกหลายช่องทาง ส่วนมากเราจะได้ยินเรื่องของบริษัทใหญ่ๆเช่น Facebook หรือ Instagram ที่เก็บข้อมูลของพวกเราเพื่อเอาไปใช้แนะนำโฆษณาบน
Facebook ซึ่งการโฆษณาออนไลน์เหล่านี้เริ่มมีให้เห็นมากขึ้นเรื่อยๆ ตัวอย่างของ Facebook การโฆษณาออนไลน์ทำ ทำเงินให้บริษัทโดยเฉลี่ยแล้ว $10 ต่อหนึ่งผู้ใช้งานเลยทีเดียว นอกจากบริษัทใหญ่ๆที่เก็บข้อมูลของลูกค้าแล้ว บริษัททั้งเล็กๆก็เก็บข้อมูลของคนธรรมดาอย่างพวกเราและเอาไปใช้โฆษณาเช่นกัน  ตั้งแต่การจัดรูปแบบเพจหรือนำเสนอสินค้าที่คิดว่าเราจะชอบขึ้นไว้ก่อนที่หน้าเพจ เพิ่มความน่าจะเป็นของการกดซื้อสินค้าผู้ใช้งานบนเว็บไซต์นั่นเอง

สำหรับผู้อ่านบางคน เราอาจคิดไม่ถึงว่า โห เว็บไซต์พวกนี้จะทำเงินได้เยอะขนาดนี้เลยเชียวหรอ แต่เราแค่ลองนึกง่ายๆดูว่าประชากรในสหรัฐอเมริกา ณ ที่นี้ไม่ว่าจะจน รวย จะเป็นกลุ่มผิวสี เอเชียน ลาติโน่หรือฮิสปานิก กว่า 87% มีสิทธิเข้าถึงอินเทอร์เน็ต เราลองยกตัวอย่างให้เห็นภาพชัดกว่าเดิมเล็กน้อย ประชากรหนึ่งคนจากสามคนในสหรัฐใช้ Facebook ทุกวัน (อาจจะเยอะกว่านี้ด้วยซ้ำสำหรับคนไทย) ... ถึงแม้ว่าเราอาจจะไม่ได้สนใจการตลาดออนไลน์เหล่านี้ ซึ่งก็ไม่แปลกเพราะผู้เขียนเองก็ไม่ได้กดซื้อของออนไลน์ในชีวิตประจำวัน แต่มีคนอีกมากที่ซื้อผลิตภัณฑ์เพราะเห็นโฆษณาหรือได้รับแรงบันดาลใจจากโซเชียลมีเดียเหล่านี้

สำหรับรีวิวนี้ เราอยากจะแชร์ประสบการณ์ของ Big data แต่ว่าในอีกมุมมองนึงจากการอ่านหนังสือ เราจะมารีวิวหนังสือที่ผู้เขียนพึ่งอ่านไป หนังสือเล่มนี้มีชื่อว่า [Dataclysm: Love, Sex, Race and Identity](http://dataclysm.org/) เขียนโดย Christian Rudder (เราจะเรียกว่า 'คริส' ในบล้อกนี้) ซึ่งเป็นหนึ่งในผู้ก่อตั้งเว็บไซต์และแอพพลิเคชั่น OkCupid ซึ่งเป็น online dating site แรกๆในอเมริกา OkayCupid เป็นเดทติ้งแอพพลิเคชั่นคล้ายๆกับแอพที่วัยรุ่นอาจจะเคยเห็นหน้าคร่าตาเช่น Tinder, Match หรือ Coffee meets Bagels เป็นต้น

## จากโลกออนไลน์สู้โลกออฟไลน์

หนังสือเล่มนี้มีความเจ๋งตรงที่คริสเล่าประสบการณ์ของเค้าระหว่างทำงานและวิเคราะห์ data ที่ OkCupid เค้าพูดถึง data ที่เค้าเก็บมาจากผู้ใช้งานกว่า 55 ล้านคน คริสได้ถ่ายทอดผลจากการเก็บและประมวลข้อมูลจาก Facebook, Twitter รวมถึง OkayCupid ไว้ได้อย่างเข้าใจง่ายทั้งการเล่าเรื่อง ภาษาเขียนและกราฟ ซึ่งเราจะเห็นในหัวข้อย่อยถัดๆไป

เราคิดว่าการอ่านหนังสือเล่มนี้จะเป็นประโยชน์สำหรับคนที่ทำงานเกี่ยวกับ Big data และสำหรับคนที่อยากจะประมวลผล data เหล่านี้และถ่ายทอดให้คนทั่วไปเข้าใจได้ง่าย ผู้เขียนคงจะไม่ได้รีวิวหนังสือทั้งเล่ม แต่แค่จะยกตัวอย่างประสบการณ์ของคริสว่าเค้าได้อินไซด์อะไรจาก data ที่เก็บมาบ้างผ่านหนังสือเล่มนี้

**คำเตือน** เราต้องบอกไว้ก่อนว่า data เหล่านี้มาจากกลุ่มผู้ใช้งานในสหรัฐอเมริกา ซึ่งอาจจะไม่ตรงกับความจริงในสังคมไทยทั้งหมด

### สเปคของผู้ชายและผู้หญิงผ่านออนไลน์เดทติ้ง

OkCupid หรือแม้กระทั่ง Tinder เปิดให้ผู้ใช้งาน swipe (yes/no) หรือ rate เพศตรงข้ามที่เราเจอได้บนแอพได้
คำถามที่เค้ามีอย่างแรกเลยก็ เห้ย ผู้หญิงแต่ละวัยนี่จะชอบผู้ชายประมาณอายุเท่าไหร่นะ แล้วผู้ชายแต่ละวัยหล่ะ... จะชอบผู้หญิงจะชอบผู้หญิงอายุเท่าไหร่ ในที่นี้คริสได้พล้อตกราฟออกมาดูว่า ผู้หญิงและผู้ชายในแต่ละช่วงวัยชอบเพศตรงข้ามในอายุประมาณเท่าไหร่บ้าง

<figure><center>
  <img width="450px" src="/images/post/dataclysm/preference.jpg" data-action="zoom"/>
</center></figure>

เรามาลองดูพล้อตซ้ายกันก่อน แกนตั้งในที่นี้คืออายุของผู้หญิงและแกนนอนคือตัวเลขอายุของผู้ชายที่ผู้กญิงคิดว่าดูดีที่สุด เราจะเห็นว่าผู้หญิงชอบผู้ชายที่โตกว่าเล็กน้อย ยกตัวอย่างเช่น ผู้หญิงอายุ 20 ปีคิดว่าผู้ชายอายุ 23 ดูดีที่สุด หรือ หญิงอายุ 20 ปีคิดว่าผู้ชายอายุ 23 ดูดีที่สุด จนกระทั่งอายุของผู้ชายถึงประมาณ​ 35-40 ปี ผู้หญิงไม่ค่อยชอบผู้ชายที่อายุมากกว่านั้นแล้ว แม้ว่าเธอจะอายุถึง 45-50 ปีก็ตาม

แต่สำหรับผู้ชายนั้น แม้ว่าจะวัยแก่หรือวัยเด็ก ก็ยังชอบผู้หญิงที่มีอายุยี่สิบต้นๆ (20 ถึง 22 ปี) "I get older, they stay the same age" ฉะนั้นสำหรับผู้หญิงแล้วช่วงอายุ 20 ต้นๆคือช่วงทองของพวกเธอนี่เอง

ข้อคิดที่ได้จากพล้อตนี้แน่นอนว่านี่คือเหตุของ Market imbalance เพราะเหล่าเฒ่าทั้งหลายเข้า dating app เหล่านี้เพื่อไปเรตแต่เด็กๆอายุยี่สิบต้นๆ แต่ผู้หญิงที่มีอายุเข้าไปหาผู้ชายที่มีอายุรุ่นราวคราวเดียวกันเป็นส่วนมาก


### ความแปรปรวน(ของคะแนนที่ผู้ชายเรตผู้หญิง)คือจุดขาย

สำหรับคนที่เล่นหุ้น เราชอบหุ้นที่มีความแปรปรวนน้อย ในที่นี้แปลว่า แม้ว่าหุ้นสองตัวที่เราถือจะมีราคาขึ้นเท่าๆกันระหว่างช่วงต้นเดือนและปลายเดือน
เราอยากจะถือหุ้นที่มีความแปรปรวนน้อยกว่า พูดง่ายๆคือเราอยากให้มันราคาค่อยๆขึ้นแบบไม่ตก ดีกว่าราคาแกว่งไปมาแบบคาดการณ์ไม่ได้นั้นเอง

แต่สำหรับผู้หญิงแล้ว คนที่ได้เรตติ้งแปรปรวนกว่าจาก OkayCupid (ผู้ชายส่วนมากเรตด้วยคะแนนต่ำ และบางส่วนเรตด้วยคะแนนสูงเป็นต้น) ถึงแม้ว่าเรตติ้งโดยรวมของเธอจากผู้ชายอาจจะต่ำกว่าคนทั่วไปนั้น เธอมีโอกาสที่เธอจะได้รับแมสเสจจากผู้ชาย ซึ่งสานต่อไปถึงการเป็นแฟนผู้ชายมากกว่าคนที่ได้เรตติ้งเฉลี่ยทางหน้าตาดีกว่าด้วยซ้ำ

ลองนึกดูง่ายๆจากฝั่งผู้ชายก็ได้ ผู้ชายพวกนี้จะคิดว่า เห้ย เราว่าเธอเจ๋งมากอ่ะ แม้ว่าเธอจะดูฮิป บ้าๆบอๆ ผู้ชายส่วนมากอาจจะไม่ชอบเธอ แต่เราชอบเธอนะ

### ก้อปปี้-เพสต์​ แมสเสจยาวๆใช้ได้ผลจริง

สำหรับคุณผู้หญิงทั้งหลายที่ได้ match จาก Tinder หรือ OkayCupid เราอาจจะได้แมสเสจจากผู้ชายทักมาสั้นๆ 'ฮัลโหล' 'สวัสดีครับ' 'คุณชื่ออะไรครับ' แบบสั้นๆ ผู้หญิงส่วนมากคงเบื่อกับการที่ต้องตอบคำถามพวกนี้ซ้ำๆ จนไม่ตอบเลย แต่ถ้าได้แมสเสจแบบเฉพาะกว่าเดิมหน่อย เช่น 'เห้ย เราชอบดูหนังเรื่องนี้เหมือนกันเลย เราพึ่งไปคอนเสิร์ตโมเดิร์นด้อกมาด้วยแหละ เราเห็นเธอน่าจะชอบเหมือนกัน ไว้ลองไปคอนเสิร์ต Tattoo Colour ด้วยกันน่าจะดี' แบบเฉพาะเจาะจง ทำให้แมสเสจดูมีเรื่องราวและทำให้ผู้หญิงอยากตอบแมสเสจมากขึ้น แม้ว่าผู้หญิงส่วนนึงอาจจะคิดว่าแมสเสสนี่มันอะไรยาวเหยียด เราไม่ได้ชอบโมเดิร์นด้อกซะหน่อยนี่นา

แต่ที่ไหนได้ คริสพบว่าจริงๆแล้วผู้ชายเหล่านี้ไม่ได้ส่งแมสเสจให้เธอคนเดียว แต่เป็นสคริปที่ใช้ส่งให้ผู้หญิงเหมือนๆกัน 50 คน เราจะมาดูกันว่าเค้าค้นพบได้อย่างไรว่าหนุ่มๆพวกนี้ก้อปปี้-เพสต์แมสเสจ

<figure><center>
  <img width="450px" src="/images/post/dataclysm/keystroke.jpg" data-action="zoom"/>
</center></figure>

คริสได้พล้อตจำนวนของ keystroke พร้อมกับจำนวนคำที่ผู้ชายพิมพ์ให้เหล่าสาวๆ เช่นถ้าเราพิมพ์​ 6 ครั้งก็จะได้คำว่า 'สวัสดี' นั่นเอง คริสค้นพบว่ามีแมสเสจประมาณ​ 25 % ที่มีความยาวของจำนวนคำมากกว่าจำนวนครั้งที่หนุ่มๆพวกนี้พิมพ์ลงไปจริงๆ แปลว่าพวกผู้ชายพวกนี้พิมพ์ข้อความไว้แล้วนั่นเอง สิ่งที่พวกเค้าทำคือแค่ก้อปปี้-เพสต์ ข้อความที่พิมพ์ไว้แล้ว และส่งหว่านแหไปให้ผู้หญิงหลายๆคนที่เค้าได้ match นั่นเอง

คริสพบว่าการที่ก้อปปี้แมสเสจให้สาวๆนั้นมีประสิทธิภาพประมาณ​ 75 % ของการพิมพ์แมสเสจด้วยตัวเองซึ่งไม่แย่เลยทีเดียว
สำหรับหนุ่มๆนั่นแปลว่า ถ้าเราส่งเทมเพลตแมสเสจแทนที่จะพิมพ์ให้สาวๆคนต่อคน เราก็ยังมีโอกาสที่เธอจะตอบอยู่โดยใช้เวลาพิมพ์น้อยลงนั่นเอง... เน้นปริมาณ ไม่เน้นคุณภาพ

### คู่รักที่เรารู้จักเพื่อนเธอ เธอรู้จักเพื่อนเรา เราแฮงค์เอ้าท์ด้วยกัน ดีจริงๆหรือไม่?

คำตอบสั้นๆจากคำถามด้านบนคือ จริงๆแล้วคู่รักที่มีกลุ่มเพื่อนคาบเกี่ยวกัน มีโอกาสเลิกรากันสูงกว่าคู่รักที่มีกลุ่มเพื่อนคนละกลุ่มมากกว่าอีกซะด้วยซ้ำ

จากการวิเคราะห์​ mutual friends network ของคู่รักวัยรุ่นบน Facebook คริสพบว่าคู่รักที่สองคนอยู่ในกลุ่มเพื่อนของฝั่งผู้ชายและผู้หญิงที่ใกล้ชิดกันบน Facebook มีโอกาสเลิกราสูงกว่าแบบที่กลุ่มเพื่อนสองกลุ่มไม่ได้รู้จักกันมากแต่รู้จักผ่านทั้งสองคนมากกว่า 50 % เลยทีเดียว

### Love is blind day

Impression ของเพศตรงข้ามในโลกออนไลน์มาจากภาพนี่เอง ประมาณ​สามปีที่แล้ว OkayCupid ได้ทำการทดลอง
ลบภาพ profile ของคนทั้งหมดบนไซต์โดยใช้คือแคมเปญจ์ว่า "Love is blind day" โดยที่แอพบอกสถานที่ให้คู่หนุ่มสาวที่ได้ match
ซึ่งกันและกัน (โดยที่ไม่เคยเห็นหน้ากันก่อน) ออกมาเจอกัน

คริสค้นพบว่า ถึงแม้ว่าเรตติ้งบนเว็บไซต์ของสองฝ่ายจะต่ำหรือสูงนั้น ไม่ได้มีผลต่อ impression ที่มีต่อกันเลยในโลกแห่งความจริง
นั่นแปลว่า แม้ว่าผู้ชายจะได้เรตติ้งเพียง 1 ดาวหรือ 5 ดาวจากฝั่งผู้หญิง ความประทับใจที่สองคนจะมีต่อกันเมื่อเจอกันในโลกแห่งความจริงมีถึงประมาณ 75-80 เปอร์เซ็นต์

ถ้าเราหยุดแชทและเปิดโอกาสออกมาเจอกัน เราอาจจะชอบกันก้ได้ :)

## ทิ้งท้าย

สำหรับใครที่สนใจอยากจะอ่าน Dataclysm ซึ่งเราคิดว่าเป็นหนังสือที่ดีมากๆสำหรับคนที่อยากจะได้แนวคิด มุมมองใหม่ๆจากการเก็บและวิเคราะห์ data ก็สามารถหาซื้อหนังสือจาก Amazon, Kinokuniya หรือถ้าใครอื่นแล้วไม่อยากซื้อหนังสือก็สามารถหาอ่านเพิ่มเติมจากบล้อกของ OkCupid ได้ที่ [OkayCupid Blog](https://theblog.okcupid.com/) นะครับ
